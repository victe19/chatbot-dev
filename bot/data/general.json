{
    "treball final de grau": {
        "tfg_doc": "",
        "tfg_aim": "L'objectiu de l'assignatura de Treball Fi de Grau (TFG) és que realitzis un treball individual que et permeti aplicar i integrar els coneixements i competències adquirides al llarg dels teus estudis de Grau, de l'assignatura i de la menció cursada.",
        "tfg_duration": "L'assignatura de TFG té una càrrega lectiva de 12 crèdits ECTS (300 hores), que s'ha de dur a terme en un semestre. Per això és molt important que a l'hora de concretar el treball, el projecte tingui un principi i un final ben definits. Es disposarà d'una única convocatòria de lliurament: convocatòria de febrer (si fas el TFG durant el 1r semestre) i convocatòria de juliol (si fas el TFG durant el 2n semestre).",
        "tfg_description": "Es tracta de seguir els passos de desenvolupament d'un projecte de caire professional on l'objectiu pot ser qualsevol problema, sistema o situació susceptible de ser resolt aplicant tècniques, pràctiques i recursos propis de l'àmbit de les tecnologies específiques de l'Enginyeria en Informàtica.",
        "tfg_group": "Tot i que es tracta d'un treball individual, en ocasions excepcionals, és possible que grups petits de dos o tres estudiants desenvolupeu conjuntament un mateix projecte. En tot cas, l'avaluació del TFG es farà sempre a nivell individual, i cadascú haurà de deixar patent tant a la memòria com a la defensa del TFG, quina ha estat la vostra contribució al projecte." ,
        "tfg_company": "Sí, sempre que el professor responsable de la menció que estàs cursant validi la proposta i que l'empresa estigui disposada a signar un conveni de col·laboració educativa.",
        "tfg_matriculation": "T'hi has de matricular al quart curs dels estudis, una vegada superats com a mínim dos terços del total de crèdits del pla d'estudis (160 crèdits) i totes les assignatures de primer curs. La matrícula s'ha de fer al juliol, juntament amb la resta d'assignatures que matriculis de cara al curs següent." ,
        "tfg_proposals": "Pots consultar l'oferta de TFG que publiquen els professors a través de l'enllaç “Inscripció al treball de fi d'estudis” del portal http://sia.uab.cat (darrera opció de la “Secretaria Virtual”).",
        "tfg_autoproposal": "Sí. Hauràs de lliurar al professor responsable de la menció, en les dates especificades (i.e. pel curs 2015/16: Primer semestre, abans del 7 de setembre; Segon semestre, abans del 22 de gener), el document de proposta de TFG corresponent a la teva menció (Comp, EC, ES, TI) explicant el treball (amb el màxim detall possible) i les competències associades (com a mínim se n'ha de marcar una de la llista de competències de la menció). El responsable de la menció valorarà la proposta mirant que es puguin avaluar les competències previstes al grau -i a la menció corresponent- i que la durada i càrrega de treball és adient als crèdits del TFG. Si és adequada, t'assignarà un professor tutor de la menció i introduirà les dades a l'aplicació." , 
        "tfg_manyproposals": "Pots triar fins a un màxim de 5 propostes.",
        "tfg_professor": "Tindràs assignat un professor de l'Escola que actuarà com a tutor i que vetllarà per a que el TFG compleixi els seus objectius acadèmics. Tindràs també un director, que serà qui et dirigirà al llarg de la realització del treball. Si es tracta d'un TFG proposat per un professor de l'Escola, el professor actuarà alhora com a tutor i director del treball. En el cas de ser un TFG realitzat a una empresa o institució externa, el director del treball serà la persona externa que supervisarà el teu treball, mentre que el tutor serà un professor nomenat pel responsable de la teva menció que ha de garantir l'acompliment dels objectius acadèmics del treball. Ha de ser un professor amb contracte a temps complet o professor associat d'algun dels departaments implicats en la docència de les matèries de la teva menció. Només en casos extraordinaris s'acceptarà que el professor no sigui de la menció, i es necessitarà l'autorització del cap de departament al que pertany el professor i la validació del professor responsable de la teva menció." , 
        "tfg_changeproposal": "Sí, mentre no tinguis assignat cap treball pots fer els canvis que vulguis en la teva sol·licitud. Pots canviar l'ordre els treballs triats, esborrar-ne o afegir-ne de nous.",
        "tfg_calendar": "Per desenvolupar el TFG disposes de 21 setmanes al llarg del semestre que has triat. Si has escollit el primer semestre l'hauràs de fer entre meitats de setembre i principis de febrer, i si és el segon, de meitats de febrer a principis de juliol.",
        "tfg_deadline": "No. Si no l'acabes dins del termini establert l'hauràs de tornar a fer el curs següent, formalitzant una nova matrícula. En el cas que el tutor hi estigui d'acord es pot tornar a proposar el mateix treball.",
        "tfg_tool": "Tindràs accés a l'eina al principi del semestre en el que facis el TFG, quan en tinguis un d'assignat. Hi pots accedir a través de l'enllaç (https://tfe.uab.cat/). Cal identificar-se amb el NIU i contrasenya institucionals.",
        "tfg_steps": "T'hauràs de reunir un mínim de 4 vegades amb el teu tutor i lliurar tres documents en els que descriuràs el desenvolupament del projecte, especificant el treball realitzat en cadascuna de les etapes i els procediments que vagis duent a terme per a la seva execució. El calendari de lliuraments i el contingut detallat dels informes els pots trobar a la guia docent del TFG, al document de TFG que hi ha al Campus Virtual i amb més detall dins l'aplicació de seguiment.",
        "tfg_deliveries": "Cal lliurar-los a través de l'aplicació de seguiment, dins la fita que correspongui en els terminis establerts. Tots els informes són de lliurament obligatori i en les dates especificades per la coordinació. Si hi ha alguna causa justificada es pot arribar a acceptar algun lliurament fora de termini. Aquest retard pot suposar, però, una penalització en la nota.",
        "tfg_final_delivery": "Dins la fita “Lliuraments finals al tutor” de l'aplicació de seguiment hauràs de pujar el dossier del TFG, l'article final i, si vols optar a una menció de MH, el pòster del TFG. A més a més, dins l'opció “Lliurament” que s'habilitarà en el moment que el tutor doni per “Tancat” el TFG a l'aplicació, hauràs de lliurar l'article final que avaluarà el comitè avaluador i omplir el formulari en el que es demana títol, resum i paraules clau en català, castellà i anglès. A més a més, si és el cas, també hauràs de marcar l'autorització per a la difusió de l'article als dipòsits digitals de la UAB i del CBUC.",
        "tfg_avaluation": "L'avaluació del TFG consta de dues parts: 1) Avaluació del tutor (pes del 40% de la nota final) i 2) Avaluació del comitè avaluador del TFG (60% restant de la nota final). S'utilitzaran rúbriques d'avaluació per a cadascuna de les activitats per a que les notes finals siguin uniformes, objectives i que es pugui fer una traçabilitat de les mateixes. El tutor avaluarà els informes i materials que s'hagin generat al llarg del treball (dossier del TFG), fent èmfasi en l'evolució del treball i en l'acompliment dels objectius previstos. La nota del tutor s'obté d'avaluar: Informe inicial (5%), Informe de progrés I (5%), Informe de progrés II (10%), Dossier del TFG (20%). El comitè avaluador avalua l'article final (30%) i la presentació pública del treball (30%). Cadascun dels membres, per a cada activitat, posa la seva nota i es calcula la mitjana de les notes per obtenir la nota final.",
        "tfg_minimumgrade": "Tot i que no hi ha notes mínimes de les activitats individuals, per superar l'assignatura, hauràs d'haver superat, almenys, el 50% de la qualificació que atorguen tant el tutor com el comitè avaluador. Si no superes el 50% de la qualificació en alguna de les dues parts tindràs una qualificació final de suspens."
    },

    "practiques externes": {
        "whatis": "És una activitat de naturalesa formativa duta a terme pels estudiants universitaris en una empresa o institució externa que és supervisada per la universitat. a) Contribuir a la teva formació acadèmica integral, complementant l'aprenentatge teòric i pràctic. b) Conèixer la metodologia de treball professional amb la qual et trobaràs en integrar-te al món laboral. c) Afavorir el desenvolupament de competències tècniques i metodològiques, així com contribuir al teu creixement personal. d) Afavorir els valors de la innovació, la creativitat i l'emprenedoria. e) Afavorir la teva inserció laboral.",
        "types": "Sí, les pràctiques acadèmiques externes poden ser curriculars o extracurriculars (no curriculars).",
        "extracurricular": {
            "pracE_description": "Són aquelles que no formen part del pla d'estudis i, per tant, no tenen cap implicació en l'expedient acadèmic. Tot i això, la UAB ha d'incloure aquestes pràctiques acadèmiques externes al suplement europeu al títol (SET). Aquesta inclusió es fa sempre que no hagis sol·licitat l'expedició del títol amb anterioritat a la finalització de les pràctiques.",
            "pracE_hours": "El màxim és de 750 hores per curs acadèmic.",
            "pracE_period": "Les pràctiques s'han de dur a terme al llarg del curs acadèmic. Per a un cert curs acadèmic N/N+1 (e.g. 2015/2016) tot conveni de pràctiques haurà d'iniciar-se com a molt aviat, el primer dia del curs acadèmic (i.e. mitjans de setembre de l'any N), i haurà de finalitzar com a molt tard, l'últim dia del curs acadèmic (i.e. mitjans de setembre de l'any N+1).",
            "pracE_whenstart": "Una vegada compleixis els següents requisits: 1) que el conveni de pràctiques extracurriculars s'hagi signat per totes les parts implicades; 2) que hagis satisfet el pagament de l'assegurança d'accidents i de responsabilitat civil (enllaç), que és complementària i addicional a l'assegurança escolar que tot estudiant de la UAB ja disposa pel fet d'estar matriculat a la UAB.                            Has d'haver superat un mínim de 120 crèdits dels estudis de grau.",
            "pracE_steps": "Pots trobar moltes ofertes a través de la plataforma Nexus de Treball Campus, o pots contactar amb una empresa o institució que s'ofereixi a acollir-te en pràctiques. En aquest segon cas, una vegada arribat a un acord amb l'empresa/institució, cal contactar amb l'oficina de Treball Campus per a que s'encarregui dels tràmits administratius corresponents a la redacció i signatura del conveni corresponent.",
            "pracE_maxhours": "El màxim és de 750 hores per curs acadèmic.",
            "pracE_salary": "Sí, obligatòriament. La Normativa de Pràctiques de la UAB estableix que l'ajut a l'estudi, que ha de facilitar l'empresa/institució a l'estudiant, per a pràctiques no curriculars, ha de ser d'un mínim de 5€/hora.",
            "pracE_aboard": "Sí. Pots trobar informació dels diferents programes en els que participa la UAB (programa Erasmus+ Pràctiques i programa Propi pràctiques), així com d'altres beques, recomanacions i informació general a la pàgina de Pràctiques a l'estranger del portal de Treball Campus.",
            "pracE_moreinfo": "Trobaràs més informació al portal web de l'oficina de Treball Campus, on tens un resum de les principals característiques d'aquestes pràctiques (enllaç), i el seu llistat de Preguntes més freqüents (enllaç). Si tens dubtes et pots posar en contacte amb ells mitjançant l'adreça Convenis.tc@uab.cat."
        },
        "curricular": {
            "pracC_description": "Són aquelles que s'integren dins del pla d'estudis de l'estudiant i que tenen un reconeixement acadèmic en forma de crèdits. Pel cas del grau d'Enginyeria Informàtica, aquest reconeixement és de 12 crèdits ECTS i es corresponen a l'assignatura de “Pràctiques Externes”.",
            "pracC_whenstart": "Es recomana cursar l'assignatura de “Pràctiques Externes” a quart curs del grau. Tot i això, el pla d'estudis permet fer-la si has superat com a mínim 120 crèdits dels tres primers cursos del pla d'estudis, incloent-hi totes les assignatures de primer curs.",
            "pracC_steps": "Has de fer dues coses: 1) matricular-te de l'assignatura de “Pràctiques Externes” i 2) que et seleccionialguna empresa o institució per fer-hi l'estada.",
            "pracC_offers": "Les ofertes que arriben a l'Escola es publiquen a l'espai docent de Pràctiques del Campus Virtual, dins la carpeta “Ofertes” de l'eina de material docent. També podeu consultar les ofertes de pràctiques no curriculars que es publiquen a la plataforma Nexus de Treball Campus. En aquest segon cas, abans de començar l'estada, es necessita la validació del professor responsable de l'assignatura de “Pràctiques Externes” per a que serveixin com a pràctiques curriculars.",
            "pracC_ownoffers": "Sí, ja sigui per contactes personals o en altres plataformes de borsa de treball. Una vegada hagis arribat a un acord amb l'empresa/institució, cal contactar amb el responsable de l'assignatura de “Pràctiques Externes” del grau i enviar-li omplert el formulari de proposta de pràctiques, amb el pla de treball que proposa l'empresa i les dades administratives d'aquesta. El responsable de l'assignatura valorarà l'adequació del pla de treball proposat als objectius formatius de l'assignatura i, en cas que procedeixi, donarà el vistiplau i contactarà amb l'oficina d'Estades a Empresa de l'Escola per a que s'iniciï la redacció del conveni.",
            "pracC_requisites": "Una vegada compleixis els següents requisits: 1) que el conveni de pràctiques curriculars elaborat per l'Escola d'Enginyeria s'hagi signat per totes les parts implicades; 2) que hagis satisfet el pagament de l'assegurança d'accidents i de responsabilitat civil, que és complementària i addicional a l'assegurança escolar que tot estudiant de la UAB ja disposa pel fet d'estar matriculat a la UAB; 3) que estiguis matriculat de l'assignatura de “Pràctiques Externes”. Hi ha un parell de requisits: 1) no mantenir una vinculació laboral amb l'entitat col·laboradora on es vulguin fer les pràctiques i 2) no mantenir una relació de parentiu de fins a segon grau amb algun directiu o amb el tutor o tutora extern.",
            "pracC_hours": "El nombre exacte d'hores és 300, que es correspon amb la càrrega lectiva dels 12 crèdits ECTS de l'assignatura de “Pràctiques Externes”. L'excés d'hores més enllà de 300 s'haurà d'incloure en un nou conveni de pràctiques, en aquest cas extracurriculars, que caldrà redactar i signar quan estiguis acabant de completar les 300 hores de pràctiques curriculars. Aquest nou conveni es tramitarà a l'oficina de Treball Campus de la UAB, que és la responsable dels convenis de pràctiques extracurriculars a la UAB. És responsabilitat teva o de l'empresa contactar amb Treball Campus amb certa antelació per tal d'iniciar la tramitació d'aquest nou conveni amb l'objectiu que pugui estar enllestit per a quan finalitzis l'estada de pràctiques curriculars. El total d'hores de pràctiques extracurriculars no podrà excedir les 750 hores dintre un mateix curs acadèmic.",
            "pracC_period": "Les pràctiques no tenen un semestre ni un període concret associat. Es poden fer al llarg de tot el curs acadèmic, fins i tot a l'estiu. Comencen i acaben en les dates especificades al conveni. Caldrà calcular la data inicial tenint en compte que es necessita un mínim d'una setmana per la preparació i signatura de la documentació. I la data final tenint en compte la data d'inici, les hores previstes de treball setmanals, els dies festius i els possibles permisos per avaluacions o altres activitats acadèmiques.",
            "pracC_workleave": "a) Per exàmens, ja siguin parcials o finals (tot el dia). b) Per tutoria (les hores indispensables). c) Per presentació de treballs acadèmics (hores indispensables). d) Per representació i participació en òrgans de govern i de representació de la Universitat (hores indispensables). e) Per visita mèdica (hores indispensables). Sempre has d'informar a l'entitat col·laboradora amb prou antelació d'aquelles absències que siguin previsibles i presentar els justificants corresponents.",
            "pracC_salary": "No necessàriament. Com que les pràctiques curriculars ja tenen una compensació en forma de crèdits a l'expedient, queda a lliure elecció de l'empresa o institució fer una retribució econòmica, així com l'import. Cal tenir en compte que en cas d'haver-hi retribució econòmica, aquesta haurà de ser en concepte d'ajut a l'estudi (sotmès a les disposicions en matèria fiscal i de seguretat social que puguin correspondre en cada moment).",
            "pracC_folowup": "L'empresa t'assigna un tutor extern que ha de vetllar per la teva formació, fixar el pla de treball segons el projecte formatiu (acolliment, organització i supervisió d'activitats, orientació i control del desenvolupament, ..) i elaborar un informe final de valoració de la teva tasca (seguint el model proposat per la coordinació del grau). L'Escola t'assigna un tutor acadèmic que fa el seguiment de la teva estada, contacta amb el tutor extern per estar al corrent de l'acompliment del conveni i supervisar els teus progressos i, al final, et posa la nota a l'assignatura tenint en compte l'informe de valoració del tutor extern i la memòria que has de lliurar en acabar l'estada (seguint el model proposat per la coordinació del grau).",
            "pracC_evaluation": "El professor responsable de l'assignatura avaluarà les pràctiques, atenent els informes emesos pel tutor acadèmic que avaluarà la teva memòria de pràctiques (40%) i pel tutor de l'entitat col·laboradora (60%). Hauràs de lliurar, per correu electrònic, la memòria de pràctiques al teu tutor acadèmic en el termini de deu dies des de la finalització de l'estada. D'altra banda, el tutor extern valorarà el grau de satisfacció vers el treball realitzat i l'assoliment de les competències genèriques i específiques previstes en el projecte formatiu corresponent, mitjançant un model d'informe preparat per la coordinació. Aquest document l'haurà de remetre al tutor acadèmic de l'Escola, en el termini de deu dies des de la finalització de l'estada.",
            "pracC_change": "Exceptuant casos molt excepcionals que haurà de validar el professor responsable de l'assignatura, no és possible canviar d'empresa. Les 300 hores s'han de completar dins del marc d'un únic conveni de pràctiques."
        }
    },

    "registration": {
        "registration_link": "https://www.uab.cat/web/estudiar/llistat-de-graus/matricula/estudiants-de-1r-curs/enginyeria-informatica-1345467811594.html?param1=1263367146646",
        "registration_steps": "La matrícula de primer curs es fa online, sense que et calgui sortir de casa. Si encara no ho has fet, consulta el Pas a pas per fer la matrícula de 1r curs, on t'expliquem de manera general com funciona la matrícula online de nou accés. En aquesta pàgina, tens les informacions de matrícula que has de tenir en compte específicament en el teu grau. Aquí et deixo l'enllaç per fer-la pas a pas. https://www.uab.cat/web/estudiar/grau/matricula/matricula-de-1r-curs-1345727222948.html",
        "registration_date": "Un cop hagis estat admès a la UAB, has de fer la matrícula online del teu grau el dia i hora que et correspongui. Consulta la informació general de matrícula pels estudiant de nou accés al grau de la UAB a 'Matrícula de 1r curs' Consulta el dia i hora de la teva matrícula online, clicant al teu grau al llistat següent: https://www.uab.cat/web/estudis/grau/matricula/data-de-matricula-de-1r-curs-1345662201533.html",
        "registration_documentation": "Document d'identitat: \nEstudiants que disposin de DNI: no cal que el trametin a la gestió acadèmica. Sí que serà necessari portar-lo a efectes d'identificació si han de fer alguna tramitació presencial. \nEstudiants de la Unió Europea: amb posterioritat a la matrícula hauran de portar a la gestió acadèmica l'original del passaport o del document identificatiu on consti el número d'identificació d'estranger, NIE, o bé enviar una fotocòpia compulsada per correu postal. \nEstudiants estrangers no comunitaris: amb posterioritat a la matrícula hauran de portar a la gestió acadèmica l'original i una fotocopia del TIE (targeta d'identificació d'estrangers) vigent, o bé enviar una fotocòpia compulsada per correu postal. Si encara no disposen del TIE, han  d'aportar el passaport i la fotocòpia de la sol·licitud del TIE. Tenen un termini màxim de tres mesos per lliurar el document. \nEls estudiants estrangers que tinguin residència en algun país de la Unió Europea han de trametre el NIE a la gestió acadèmica prèviament a la matrícula per correu electrònic per tal que es faci el corresponent manteniment. \nOrdre de domiciliació directa – SEPA. S'ha d'imprimir i signar i enviar a través del formulari habilitat amb aquesta finalitat a la gestió acadèmica de la Facultat amb posterioritat a la matrícula. Les dades bancàries han d'incloure els codis IBAN i BIC (només si l'entitat no es troba a l'Estat espanyol). Només s'accepten comptes d'entitats ubicades a la Unió Europea, Andorra, Ciutat del Vaticà, Islàndia, Liechtenstein, Mònaco, Noruega, San Marino o Suïssa. \nEn l'assistència sanitària, els accidents i la responsabilitat civil, i que sigui vàlida a l'Estat espanyol. En aquest sentit, pots contractar a la matrícula l'assegurança complementària que ofereix la UAB. cas de tenir 28 anys o més, cal presentar original i còpia d'una assegurança que cobreixi. \nEn algunes  assignatures o  graus és obligatori contractar l'assegurança complementària, que sortirà preseleccionada a la matrícula. \nEn els casos en els que una assignatura requereix estar en contacte amb menors d'edat és necessari que a l'inici de curs lliuri al centre on es desenvolupi aquesta assignatura, un certificat negatiu de delictes de naturalesa sexual, que acrediti  la manca de delictes d'aquest tipus. Aquesta informació apareix a pantalla quan es fa la matrícula. " ,
        "registration_faqs": "Crec que en aquet enllaç pots trobar la resposta a la teva pregunta sobre la matriculació que em demanes: https://www.uab.cat/web/estudis/grau/matricula/preguntes-frequents-sobre-la-matricula-dels-graus-1345672113170.html " ,
        "registration_payment": "El pagament de la matrícula es fa per domiciliació bancària i en el cas dels màsters i doctorats es pot pagar també amb targeta de crèdit o de dèbit. \nQuan el pagament es realitza amb targeta només es pot realitzar en un únic termini.\nQuan el pagament es realitza amb domiciliació bancària es pot fer:\n1. En un únic pagament: l'import de la matrícula es pot carregar al teu compte bancari a partir del mateix dia que la formalitzes. A l'imprès de matrícula surt la data a partir de la qual es pot fer el càrrec.\n2. En tres terminis: només si formalitzes la matrícula abans del dia 29 d'octubre. El 30 % de l'import dels crèdits matriculats, més el total dels preus administratius obligatoris i opcionals, es carreguen al teu compte bancari a partir del mateix dia que formalitzes la matrícula. Un altre 30 % es carrega al teu compte bancari a partir del dia 15 de novembre i el 40 % restant a partir del dia 20 de desembre.\nEl compte bancari (que ha d'incloure els codis IBAN i BIC, aquest darrer només si l'entitat no es troba a l'Estat espanyol), ha de ser d'una entitat financera ubicada a la Unió Europea, Andorra, Ciutat del Vaticà, Islàndia, Liechtenstein, Mònaco, Noruega, Regne Unit, San Marino o Suïssa.\nEls estudiants que formalitzin la matrícula com a becaris condicionals només podran pagar per domiciliació bancària i no poden fer el pagament ajornat.\nTambé es pot fer el pagament mitjançant la contractació d'un préstec. Cal que disposis d'un número de compte, actualitzar les teves dades bancàries, si escau, i seleccionar la forma de pagament: préstec AGAUR."
    }
}